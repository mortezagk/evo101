Title: سازوکارهای فرگشت خُرد
Date: 2020-01-01 00:34
Category: فصل سوم: فرگشت خُرد
Slug: mechanisms-of-microevolution
Author: Morteza Ghorbani Kari
Tags: evolution, biology, evolution 101, evolution101, science, bio, dna, natural selection, انتخاب طبیعی, علم, دانش, تکامل, فرگشت, تطور, فرگشت ۱۰۱, فرگشت۱۰۱, زیست, زیست‌شناسی

------
تغییر فرگشتی خرد به چند علت اصلی رخ می‌دهد. جهش، مهاجرت، رانش ژن و انتخاب طبیعی همه فرایند‌هایی هستند که می‌توانند به طور مستقیم روی فراوانی ژن در یک جمعیت اثر بگذارند.

تصور کنید شما افزایشی در فراوانی ژن‌های مربوط به رنگ قهوه‌ای و کاهشی در فراوانی ژن‌های مربوط به رنگ سبز در یک جمعیت از سوسک‌ها را مشاهده می‌کنید. هر ترکیبی از سازوکارهای فرگشت خُرد می‌تواند مسئول این الگو باشد، و بخشی از کار دانشمندان این است که کشف کنند کدام‌یک از فرایندها باعث این تغییر شده است:

**جهش**

بعضی از «ژن‌های سبز» به صورت تصادفی به «ژن‌های قهوه‌ای» جهش یافتند (اگرچه از آنجایی که رخ دادن هر جهش نادر است، این فرایند «به تنهایی» نمی‌تواند تغییری بزرگ در فراوانی ژن طی یک نسل را شرح دهد).

![جهش]({static}/images/39-1.gif)

**مهاجرت (یا جریان ژن)**

بعضی سوسک‌های حامل ژن‌های قهوه‌ای از جمعیتی دیگر به جمعیت فعلی مهاجرت کردند، یا بعضی از سوسک‌ها که حامل ژن‌های سبز هستند از جمعیت فعلی مهاجرت کردند.

![جریان ژن]({static}/images/39-2.gif)

**رانش ژن**

وقتی سوسک‌ها تولیدمثل کردند، صرفاً به دلیل تصادف، تعداد ژن‌های قهوه‌ای که به نسل بعد انتقال یافت بیشتر از ژن‌های سبز بود. در تصویر، ژن‌های قهوه‌ای در نسل فرزندان (۲۹٪) نسبت به نسل والدین (۲۵٪) کمی بیشتر است.

![رانش ژن]({static}/images/39-3.gif)

**انتخاب طبیعی**

سوسک‌هایی که ژن‌های قهوه‌ای دارند از شکار شدن گریخته و بقا می‌یابند، و می‌توانند بیشتر از سوسک‌هایی که ژن‌های سبز دارند تولیدمثل کنند، در نتیجه مقدار بیشتری ژن قهوه‌ای به نسل بعد انتقال می‌یابد.

![انتخاب طبیعی]({static}/images/39-4.gif)

------
<center>
    <font size="4">
        <b>
            [⟶ مطلب قبلی]({filename}../chapters/302-detecting_microevolutionary_change.markdown) | [مطلب بعدی ⟵]({filename}../chapters/400-speciation.markdown) 
        </b>
    </font>
</center>